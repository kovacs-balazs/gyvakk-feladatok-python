1. Feladat:
Írj egy Python programot, amely bekér egy listát (sorozatot) egész számokból a felhasználótól, majd különválasztja a páros és páratlan számokat. Végül a program jelenítse meg a páros és a páratlan számok listáját külön-külön. A számokat addig kérje be, amíg 0 bemenet nem érkezik.

2. Feladat:
Készíts egy Python programot, amely bekér egy számokból álló listát a felhasználótól, és eltávolítja belőle az ismétlődő elemeket. A program adja vissza a számokat ismétlődések nélkül, eredeti sorrendjükben.

3. Feladat:
Készíts egy Python programot, amely betűket kér be az angol abc-ből, majd a program befejezésekor megjeleníti őket abc sorrendben. Ismétlődő betűk esetén jelenjenek meg az ismétlődő karakterek is.

4. Feladat:
Írj egy programot, amely egy szövegben megszámolja, hogy hányszor fordul elő minden egyes karakter! A program ne vegye figyelembe a szóközöket, és ne vegye külön a kis- és nagybetűket.

5. Feladat:
Készíts egy programot, amely megjeleníti a szorzótáblát 1-től 10-ig. A program legyen jól áttekinthető, rendezett mátrix formájában! A program kezdetén kérjen be egy számot, és ennek a számnak a szorzatait jelenítse meg 1-től 10-ig minden számmal összeszorozva.

6. Feladat:
Készíts egy programot, amely egy társasjátékhoz használt, több dobókockás szimulátort valósít meg. A felhasználó beírhatja, hogy hány kockával szeretne dobni, és a kockák oldalainak számát is megadhatja. A program jelenítse meg az egyes dobások eredményeit, és a végén adja meg az összes dobás összegét is. Működés: A program kérdezze meg, hogy hány dobókockát szeretnénk használni. Ezután kérdezze meg, hogy hány oldalú legyen a dobókocka. Majd végezze el a dobást, és jelenítse meg, hogy melyik kockával hányast dobtunk. A felhasználók segítése érdekébe írja ki a dobott összeget is.
